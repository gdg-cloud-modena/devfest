+++
title = "Costruire un Web sostenibile: un'esplorazione pratica degli strumenti e delle strategie Open Source"
date = 2025-09-10
draft = false

[params]
rooms = ["chiesa"]
speakers = ["valeria-salis"]
language = "Italiano"
starts = 2025-10-05T10:30:00
ends = 2025-10-05T11:15:00
slidesURL = ""
warning = ""
+++
Mi sono imbattuta per caso nel tema della sostenibilità applicata al web, spinta dalla crescente preoccupazione per il cambiamento climatico.
Il primo passo è stato imparare a costruire una migliore UX tenendo in considerazione principi e strategie di sostenibilità.
Mi sono subito resa conto che avrei voluto saperne molto di più e approfondire l'argomento. Ho quindi cercato ulteriori risorse provando a connettere parole chiave come "sostenibile" e "sostenibilità" per arrivare a concetti come "sostenibilità del cloud", "CMS più sostenibili", "linguaggi di programmazione più sostenibili", ecc.
Ad un certo punto, mi sono scontrata con il lato opposto della medaglia: non riuscivo più a capire dove fossi e cosa stessi cercando, in quanto non riuscivo a intravedere un percorso chiaro e lineare. 
Ho quindi cercato di costruirlo e, per quanto piccoli potessero sembrare, ho fatto alcuni passi avanti, e l'open source e le community hanno avuto un ruolo chiave.

In questo talk vedremo questi passaggi ed esploreremo alcuni strumenti e risorse open source affinché l'approccio a uno sviluppo più sostenibile non sembri più un ostacolo insormontabile.
