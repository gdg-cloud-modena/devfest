+++
title = "De Montis"
date = 2025-09-10
draft = false
summary = "Si colloca fra la chiesa e il cortile principale"
weight = 2
+++

La Sala De Montis si colloca fra la chiesa e il cortile principale, nell’ala più
antica del palazzo. La platea è situata nell’ambiente che, in origine, ospitava
l’oratorio della Congregazione del Rosario, un’accolita di fedeli che si riuniva
in questo ambiente un tempo completo di altare e di immagini sacre alle pareti.

L’architettura che oggi la contraddistingue è parte di un intervento di restauro
degli anni Settanta del Novecento. La parete di fondo, oggi non più esistente,
separava questo ambiente dall’imponente sagrestia, ove oggi si colloca il tavolo
dei relatori. A differenza dell’oratorio del Rosario la sagrestia conserva
ancora interamente l’arredo e la quadreria originali, risalenti agli ultimi
decenni del Seicento.

Capienza per 82 persone.
