+++
title = "Cardinali"
date = 2025-09-10
draft = false
summary = "Ospita i banchetti ed è il posto migliore dove fare networking"
weight = 6
+++

Al piano Nobile. Ospita i banchetti ed è il posto migliore dove fare networking.

La settecentesca Sala Grande del Collegio, oggi chiamata Sala dei Cardinali
perché ospita alle pareti numerosi ritratti di porporati già stati allievi del
San Carlo, è parte integrante dell’ala più antica del palazzo e punto culminante
del percorso monumentale. Fu interamente decorata a partire dal 1715 ad opera
del quadraturista Pellegrino Spaggiari e del figurista Antonio Consetti. Il
programma decorativo coinvolge l’intera sala le cui balconate in affaccio sono
riprese dalla ricchissima decorazione del soffitto che mima uno sfondato
architettonico, secondo il gusto scenografico tipico del barocco emiliano,
completato da numerose figure allegoriche, ornati e stemmi nobiliari.
